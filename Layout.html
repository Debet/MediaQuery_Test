<!DOCTYPE html>
<html>
<head>
    <title>Layout</title>
    <meta charset="utf-8" />
    <link href="Layout.css" rel="stylesheet" />
</head>
<body>
    <div id="page-wrap">
        <div id="header">Header</div>
        <div id="main-content">
            Hvis din bil brummer videre langt længere end sædvanligt, behøver der ikke være noget i vejen. Mange af de nye stop/start-systemer, der for eksempel stopper bilen ved rødt lys for at spare på brændstoffet, står nemlig af, hvis temperaturen ryger ned mod frysepunktet.

Således stopper en Volvo, hvis det udendørs termometer går under 5 grader, mens Fiat kan klare helt ned til minus 17 grader, viser en rundspørge til en række bilimportører.

Det betyder, at du ikke altid kan regne med den besparelse på fem procent i brændstofforbruget, som mange bilfabrikker praler med.

Stop/start-systemerne kommer i flere og flere biler, også VW Up-trillingerne, som p. t. er Danmarks mest solgte bil og Kia Picanto.

FDM mærker, at de avancerede systemer nu snart er blevet allemandseje, ved at man får en del henvendelser omkring stop/start-systemerne.

- Mange bilister tror, at systemet er gået i stykker, fordi motoren er holdt op med at standse, når bilen holder for rødt lys. Men det er, fordi temperaturen er så lav, at systemet ikke virker.

Nogle af systemerne er så følsomme, at de holder op med at virke, bare du tænder elbagruden, siger Jørgen Jørgensen, der leder FDM's tekniske rådgivning.

Brug for forklaring
Han mener også, at det handler om information.

- Vi har været i snak med nogle af bilimportørerne og spurgt, om de ikke kan være bedre til at forklare deres kunder om systemerne, siger Jørgen Jørgensen, som dog mener, det er svært at nå den lovede brændstofbesparelse, selv når systemet virker.

- Der er i praksis ikke den store forskel. Det kan være svært at mærke, siger han.

Avancerede systemer 
Det er noget, som vi på redaktionen også har oplevet.

Forklaringen bag ved funktionen er, at det kræver meget strøm at starte bilen.

Og systemerne er mere avancerede end som så.

        </div>
        <div id="secondary-one">
            Ford: Systemet fungerer ikke ved udetemperaturer under 0 grader Kia: Ude-og batteritemperatur over 3 plusgrader Fiat: System er ikke aktivt ved udendørs-temperaturer under minus 14 grader.

Volvo: System ikke aktivt ved udetemperaur under plus 5 grader Toyota: Virker ikke ved batteritemperatur under minus 15 grader.

VW: Systemet virker ved batteritemperaturer mellem minus 1 grad og plus 55 grader.

Opel: Systemet fungerer ikke ved temperaturer under minus 5 grader.

Peugeot: Batteritemperatur på mellem minus 5 og plus 60 grader Bemærk.

Nogle angiver udetemperatur, andre temperaturen på batteriet. Fælles for de fleste er, at en lang række betingelser skal være opfyldt. Bl. a. en vis kølevæsketemperatur og et minimum af strømforbrugere.
        </div>
        <div id="secondary-two">
             Det er nogle meget følsomme systemer. Om sommeren mærker man jo ikke noget, men om vinteren kan systemerne opføre sig anderledes.

Og vi oplever kunder, som er i tvivl om, hvorvidt systemet ikke virker, eller bare er i orden, forklarer Steffen Holm, der er pressechef hos Fiat Automobiles Danmark.

Her gør man selv en indsats for at informere kunderne.

Det sker bl. a. ved grundig instruktion af sælgere, synligt infomateriale fremme hos forhandlerne og hangers i bakspejlet, når nye biler leveres.
        </div>
    </div>
</body>
</html>
